{"htmlbody": "<p><em>Note: an English translation of this case study can be found here:\u00a0participedia.net/en/cases/landscape-town-meeting-tuscany-italy</em></p><h3>Problems and Purpose</h3><p>La Regione Toscana dopo avere adottato il piano paesaggistico, con tutte le salvaguardie che ne derivano per il territorio, prima della sua approvazione conclusiva intende attivare un dibattito pubblico con i cittadini e la cultura scientifica e professionale in materia (esperti), sulla base di quanto prevede la legge sulla partecipazione (L.R.69/2007).<br/>Il Town Meeting che si \u00e8 svolto il 6 febbraio 2010 \u00e8 una tappa del percorso che si \u00e8 concluso il 19 febbraio 2010 con gli \u201cStati generali del paesaggio\u201d in cui si \u00e8 discusso anche dei risultati di questa esperienza. Nella giornata del Town Meeting\u00a0 \u00e8 stato elaborato un report dei lavori.</p><p>Il Town Meeting si \u00e8 svolto il 6 febbraio\u00a0 2010 in contemporanea in cinque sedi che costituiscono localit\u00e0 importanti dal punto di vista del paesaggio toscano:</p><ul><li>Castelnuovo Berardenga;</li><li>Cortona;</li><li>Orbetello;</li><li>Piombino;</li><li>Prato.</li></ul><p>Essi si sono potuti esprimere su due argomenti principali:</p><ul><li>Quali sono i caratteri pi\u00f9 importanti di un paesaggio, quelli da proteggere o, quando scomparsi o danneggiati, da ricostruire?</li><li>Che cosa occorre fare per preservare (o ricostruire) la qualit\u00e0 del paesaggio in Toscana?</li></ul><h3><strong>Participant Selection</strong></h3><p>I circa 150 cittadini coinvolti sono stati\u00a0 estratti a sorte tra i residenti nei cinque siti geografici interessati in modo che potessero esprimere le loro opinioni su luoghi\u00a0 a loro conosciuti. Ai partecipanti si chiede di contribuire con la propria creativit\u00e0 e capacit\u00e0 di ascolto alla buona riuscita dell\u2019evento. L\u2019obiettivo non \u00e8 costruire proposte condivise da tutti i partecipanti ma di indagare le loro\u00a0 percezioni del paesaggio e le diverse opinioni riguardo al problema della conservazione e trasformazione del paesaggio toscano.</p><h3>Influence, Outcomes, and Effects</h3><p>In Toscana quello del 6 febbraio 2010 (\u201cBello e possibile\u201d il titolo scelto) \u00e8 stato il settimo Town Meeting, in quattro anni, organizzato dalla Regione. E stavolta i lavori non si sono fermati alle discussioni ai tavoli, dove l'esito del confronto viene sintetizzato da un voto segreto, ma sono proseguiti con 'laboratori progettuali', dove cittadini e tecnici si sono riuniti attorno a grandi foto aeree dei cinque rispettivi territori per tracciare nuove linee per il futuro del \u00a0paesaggio. \u00a0</p><p>I toscani preferiscono recuperare e riusare, anzich\u00e9 sprecare altro territorio per nuove costruzioni. Almeno cosi la pensa la maggior parte dei 150 cittadini toscani che hanno partecipato al TM i cui risultati sono stati presentati durante gli Stati generali sul paesaggio che si sono svolti nell\u2019auditorium di Santa Apollonia a Firenze. Gli stessi toscani vorrebbero parchi ed aree verdi, centri culturali (ma pochissime abitazioni) al posto delle fabbriche dismesse. Consigliano di ricostruire il paesaggio agricolo favorendo le piccole coltivazioni e le filiere corte, al posto delle monoculture, e salvaguardando\u00a0 i caratteristici terrazzamenti. Propongono anche di costruire valorizzando le visuali, evitando le cattedrali nel deserto e uniformandosi alle architetture prevalenti, magari schermando le aree industriali con barriere di alberi o scegliendo i colori pi\u00f9 appropriati al paesaggio. Sulla costa consigliano di evitare edifici troppo alti, ma per il promontorio di Piombino propongono architetture visibili da lontano. Chiedono anche delle piste ciclabili. Quasi uno su tre \u00e8 disposto a rinunciare all\u2019uso troppo frequente dell\u2019automobile per salvaguardare il paesaggio, se fossero adeguati i trasporti pubblici. Per i toscani del TM la prima cosa su cui intervenire per risanare il paesaggio sono le abitazioni private e le aree urbane degradate, seguite dai borghi antichi collinari e montani: Alle istituzioni poi chiedono di identificare obiettivi chiari e di accompagnare gli interventi dei privati per garantire la qualit\u00e0 degli interventi (63%) pi\u00f9 che prevedere dei vincoli rigidi (33%). Sono favorevoli a puntare a puntare per il futuro sul\u2019\u201deconomia verde\u201d tra cui pannelli solari eolico e geotermia, purch\u00e9 si individuano soluzioni che non danneggino l\u2019ambiente e il paesaggio\u00a0 (48%) e comunque solo dopo aver informato e coinvolto i cittadini (38%). Chiedono di partecipare soprattutto sulle grandi scelte e i grandi progetti ma ribadiscono anche le responsabilit\u00e0 del costruire bene e del controllo devono rimanere alla politica e agli architetti.</p><h3><strong>Analysis and Criticism</strong></h3><p>La critica principale riguardo a questo caso \u00e8 sicuramente la mancanza di obbligatoriet\u00e0 delle decisioni per i governanti prese da\u00a0 parte dei cittadini. Infatti i risultati, riportati dai report costituiscono sollamente delle linee di indirizzo generale per i governanti. E' quindi sotto l'aspetto dell'empowerment effettivo dei cittadini, cio\u00e8 di quella quota di potere che essi dovrebbero avere, che il caso \u00e8 debole. Infatti i cittadini, con l'aiuto dei tecnici,\u00a0possono certamente fornire consigli ai governanti i quali per\u00f2 non sono in alcun modo obbligati ad accogliere le loro proposte.</p><h3>External Links</h3><p><a href=\"http://www.regione.toscana.it/partecipazione\">http://www.regione.toscana.it/partecipazione</a></p><p><a href=\"http://www.regione.toscana.it/-/town-meeting-progettuale-sul-paesaggio-2010\">http://www.regione.toscana.it/-/town-meeting-progettuale-sul-paesaggio-2010</a></p><p><a href=\"http://www.regione.toscana.it/regione/export/RT/sito-RT/Contenuti/sezioni/territorio/paesaggio/visualizza_asset.html_558761280.html\">http://www.regione.toscana.it/regione/export/RT/sito-RT/Contenuti/sezioni/territorio/paesaggio/visualizza_asset.html_558761280.html</a>\u00a0[DEAD LINK]</p><p><a href=\"http://www.regione.toscana.it/regione/export/RT/sito-RT/Contenuti/sezioni/territorio/paesaggio/visualizza_asset.html_1661919580.html\">http://www.regione.toscana.it/regione/export/RT/sito-RT/Contenuti/sezioni/territorio/paesaggio/visualizza_asset.html_1661919580.html</a>\u00a0[DEAD LINK]</p><p>\u00a0</p><h3>Notes</h3><p><em>An English translation of this case study can be found <a href=\"http://participedia.net/en/cases/landscape-town-meeting-tuscany-italy\">here</a>.</em></p>", "title": "Paesaggio Town Meeting (Tuscany, Italy)"}