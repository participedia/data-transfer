{"htmlbody": "<p><em>Note: an English translation of this article is available at:\u00a0<a href=\"http://participedia.net/en/cases/wetland-we-want-ponte-buggianese-italy\">http://participedia.net/en/cases/wetland-we-want-ponte-buggianese-italy</a></em></p><p><a id=\"PROBLEM_AND_PURPOSE\" name=\"PROBLEM_AND_PURPOSE\"></a></p><h3>Problem and Purpose</h3><p>Il processo partecipativo che ha preso il nome di \u201cIl Padule che vorremmo\u201d \u00e8 stato avviato dal Comune di Ponte Buggianese con il sostegno dell'Autorit\u00e0 regionale della partecipazione della Regione Toscana.</p><p>Il problema in questione, sorto nel 2003, scaturiva dalla definizione degli aspetti operativi connessi alla realizzazione di un impianto di depurazione a servizio dell'area umida protetta (la pi\u00f9 vasta d'Italia) denominata \u201cPadule di Fucecchio\u201d, e pi\u00f9 un generale ha riguardato la ristrutturazione del sistema di depurazione civile del Comune di Ponte Buggianese e della Val di Nievole.</p><p>Nel 2003 l'ATO2 (Autorit\u00e0 di Ambito Territoriale Ottimale) avvi\u00f2 un progetto per il miglioramento della qualit\u00e0 delle acque attraverso la riorganizzazione degli impianti di depurazione civile e industriale del comprensorio del cuoio. Esso prevedeva la dismissione di 49 impianti e l'immissione di tutti gli scarichi in due \u201ctuboni\u201d che avrebbero convogliato l'acqua verso i depuratori degli impianti del cuoio dell'area di Santa Croce. I depuratori esistenti che scaricavano nel Pescia di Pescia e nel Pescia di Collodi garantivano l'immissione di acque nel Padule che, nonostante la non eccellente qualit\u00e0, comunque evitavano il suo completo prosciugamento durante il periodo estivo.</p><p>L'ipotesi dei due \u201ctuboni\u201d avrebbe convogliato tutte le acque depurate a valle, creando un deficit che non avrebbe permesso nei mesi estivi il flusso minimo vitale che garantisca la conservazione degli ecosistemi esistenti.</p><p>Nel corso degli anni gli enti locali hanno organizzato dei momenti di informazione e comunicazione con la cittadinanza, ma non sono riusciti a trovare un accordo con i portatori di interesse locale in merito alla individuazione del sito adatto alla costruzione dell'impianto.</p><p>Altro nodo della questione riguarda la quantit\u00e0 d'acqua che dovrebbe essere immessa nel Padule e la sua destinazione. Il \u201cPadule che vorremmo\u201d si \u00e8 posto come obiettivo la definizione in maniera condivisa:</p><ul><li>della localizzazione definitiva del nuovo sito per l'impianto di depurazione</li><li>delle regole di regimazione idrica del Padule (in particolare per quel che riguarda la quantit\u00e0 di acqua immessa e la stagionalit\u00e0 dell'allagamento delle aree)</li><li>delle indicazioni generali per la valorizzazione del Padule di Fucecchio, cercando di portare avanti progetti riguardanti lo sviluppo dell'area superando le conflittualit\u00e0 esistenti tra i vari portatori di interesse (cacciatori, ambientalisti, proprietari terrieri, comitati e associazioni)</li></ul><h3>Originating Entities and Funding\u00a0</h3><p>Il Comune si \u00e8 fatto carico di tutte le spese riguardanti la stampa del materiale informativo, delle spese postali per l'invio di lettere di invito ai cittadini e ha sostenuto i costi per i rinfreschi, i pranzi, l'affitto delle sedi degli incontri pubblici.</p><p>L'Autorit\u00e0 regionale per la Partecipazione della Toscana ha contribuito attraverso la Legge regionale 67/2007 con un finanziamento di 69.275 euro.</p><p><a id=\"PARTICIPANT_SELECTION\" name=\"PARTICIPANT_SELECTION\"></a></p><h3>Participant Selection</h3><p>Il processo ha coinvolto gli attori che in precedenza, al suo avvio e durante il suo svolgimento, avevano mostrato interesse alle diverse poste in gioco e avevano alimentato il dibattito in merito alla questione della realizzazione del depuratore.</p><p>\u00c8 stata realizzata una fase preliminare di ascolto che ha visto coinvolte circa 400 persone. Tra queste sono stati intervistati 23 testimoni privilegiati (tecnici, referenti amministrativi e politici del progetto, rappresentanti delle associazioni locali) e 369 cittadini incontrati casualmente nei luoghi di aggregazione del comune.</p><p>Alle prima serata, che serviva come presentazione del processo partecipativo, hanno preso parte 105 persone, mentre al tavoli di lavoro si sono iscritte 83 persone che hanno partecipato a uno o pi\u00f9 incontri. Tra i cittadini intervenuti 32 erano appartenenti ad associazioni locali interessate al tema.</p><p>Per quanto riguarda la fase preliminare d'indagine gli attori intervistati sono stati individuati tramite una ricognizione della rassegna stampa, e sono stati contattati tutti coloro che avevano pubblicamente preso posizione in merito all'argomento.</p><p>Per quanto riguarda i gruppi di lavoro, invece, non sono stati adottati dei criteri di selezione, essendo stata invitata tutta la cittadinanza a partecipare al processo.</p><p><a id=\"PROCEDURES_AND_TIME\" name=\"PROCEDURES_AND_TIME\"></a></p><h3>Deliberation and Public Interaction</h3><p>Il progetto \u00e8 stato suddiviso in 4 fasi.</p><p>La prima era costituita dalla progettazione del processo decisionale e di indagine sul campo, attraverso la realizzazione di interviste in profondit\u00e0 a testimoni privilegiati e a semplici cittadini incontrati nei luoghi di aggregazione. E' stato formato un Comitato di garanzia che ha supervisionato le diverse fasi del processo partecipativo; i componenti sono stati selezionati in modo da essere rappresentativi dell'associazionismo locale (ambientalisti, cacciatori, ecc.); il Comitato \u00e8 stato successivamente allargato tramite l'estrazione, dalle liste anagrafiche, di 5 cittadini.</p><p>La seconda fase ha riguardato la comunicazione al pubblico attraverso la costruzione di un documento che illustrasse in generale la struttura e lo svolgimento del processo, l'attivazione di un sito web, la produzione e stampa dei materiali di comunicazione (cartoline per l'invito agli eventi, manifesti, locandine, ecc.); in questa fase sono stati anche predisposti i materiali informativi per i partecipanti ai gruppi di lavoro.</p><p>La terza fase, di partecipazione, era composta da 14 incontri pubblici, tra i quali uno di lancio del processo, e 13 incontri di lavoro e discussione dei temi oggetto del processo. Questi incontri erano costituiti da momenti plenari di presentazione degli oggetti di discussione, che venivano approfonditi sotto il profilo tecnico; gli incontri si concludevano con la distribuzione di instant report relativi alle discussioni e i risultati ottenuti nel corso dei lavori.</p><p>Vista la natura conflittuale del processo, il clima degli incontri \u00e8 stato buono anche se gli elementi di polemica e contrapposizione non sono mancati. Nonostante ci\u00f2, nel corso degli incontri il livello di fiducia \u00e8 cresciuto, cos\u00ec come la convinzione che il percorso svolto potesse essere utile a risolvere alcuni temi conflittuali.</p><p>Infine, la quarta fase riguardava la restituzione dei risultati. Questi ultimi sono stati resi pubblici attraverso varie modalit\u00e0 e pubblicati sul sito internet del progetto.</p><p>Per quanto riguarda i tempi e la durata del processo partecipativo, questo ha avuto inizio nel luglio del 2009 e si \u00e8 concluso il 27 febbraio del 2010.</p><p><a id=\"METHODS\" name=\"METHODS\"></a></p><h3>Methods Used</h3><p>Si \u00e8 utilizzato, vista la complessit\u00e0 dell'oggetto in questione, della sua intersettorialit\u00e0 e del conflitto esistente sul tema tra le varie parti interessate, un approccio ispirato alle metodologie del Consensus building.</p><p>Gli strumenti metodologici che sono stati utilizzati nel corso del processo sono:</p><ul><li>interviste in profondit\u00e0 e compilazione di questionari nella fase di indagine</li><li>focus group e brainstorming nella fase di gestione dei gruppi di lavoro</li><li>strumenti di mediazione dei conflitti nella fase di definizione degli accordi</li></ul><p>Considerato il carattere tecnico delle questioni trattate, \u00e9 risultato importante la disponibilit\u00e0 di personale tecnico che ha fornito risposte ai quesiti dei partecipanti.</p><p><a id=\"INFLUENCE.2C_OUTCOME_AND_EFFECTS\" name=\"INFLUENCE.2C_OUTCOME_AND_EFFECTS\"></a></p><h3>Influence, Outcomes and Effects</h3><p>Come detto prima, il progetto \u201cIl Padule che vorremmo\u201d si prefissava tre obiettivi: l'individuazione definitiva del sito per il nuovo depuratore, la definizione del regime idrico del Padule del Fucecchio e l'individuazione di linee guida per lo sviluppo e la valorizzazione del territorio del Padule.</p><p>Al termine del processo, durato sei mesi, i tre obiettivi principali sono stati raggiunti. Nel dettaglio:</p><ol><li>il 16 dicembre 2009 il consiglio comunale di Ponte Buggianese ha approvato la localizzazione del depuratore emersa dal processo</li><li>nel febbraio 2010 sono stati definiti i principi da utilizzare nella redazione del nuovo regolamento per la regimazione idrica del Padule</li><li>il 27 febbraio 2010 sono state definite le principali strategie di sviluppo dell'area del Padule di Fucecchio</li></ol><p>Tra i risultati si pu\u00f2 riscontrare un coinvolgimento della popolazione nel processo di circa 500 persone coinvolte attivamente nel processo.</p><p>Il processo ha esercitato influenza in particolare per quanto riguarda la localizzazione del depuratore.\u00a0L'amministrazione ha individuato il sito definitivo all'interno di una rosa di tre possibili siti indicati emersi dal processo partecipativo (di cui uno indicato dall'Amministrazione comunale stessa e gli altri due indicati dai partecipanti).</p><p>L'Amministrazione provinciale di Pistoia ha tenuto conto dei suggerimenti e delle richieste dei cittadini, soprattutto di quelle giunte dai diversi interlocutori territoriali (ambientalisti, cacciatori, proprietari terrieri) in merito alla definizione del regolamento per la regimazione idrica del Padule.</p><p>Per quanto riguarda il Consorzio di Bonifica del Padule di Fucecchio, i risultati del processo sono stati adottati in quanto sono stati rivisti i progetti di riqualificazione idrica contenuti nell'allegato X del Protocollo d'intesa formulato in precedenza nel 2008.</p><p>Il processo partecipato ha consentito di raggiungere dei risultati importanti che difficilmente si sarebbero conseguiti attraverso un processo tradizionale: grazie ad esso si sono potute risolvere conflitti esistenti da anni come la regolamentazione del regime idrico del Padule.</p><p>Tra le note \u201cnegative\u201d bisogna sottolineare che dal punto di vista del capitale sociale il processo non sembra aver prodotto cambiamenti significativi nel breve periodo.</p><p>Risultati positivi sono stati raggiunti per quanto riguarda il \u201cclima\u201d degli incontri limando i livelli di conflittualit\u00e0, e accrescendo il livello di fiducia e la qualit\u00e0 delle relazioni tra i vari attori coinvolti nel processo.</p><h3>External Links</h3><a href=\"http://www.consiglio.regione.toscana.it/partecipazione/documenti/RelazioniFinali-Progetti/RelFin_PonteBuggianese.pdf\">Final Report</a>\u00a0<a href=\"http://www.ilpadulechevorremmo.it/home/\">http://www.ilpadulechevorremmo.it/home/</a> [DEAD LINK]\u00a0<a href=\"http://www.zoneumidetoscane.it/\">Wetlands of Northern Tuscany</a>\u00a0<a href=\"http://www.rumiproduzioni.it/home/?p=133\">Video Documentary on Project</a>", "title": "Il Padule Che Vorremmo (Ponte Buggianese, Italy)"}